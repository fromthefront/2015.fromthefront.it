Stefano Dominici inizia come grafico editoriale nel 1988 e percorre una carriera professionale che, a partire dalla progettazione grafica fino allo sviluppo di progetti editoriali complessi, lo porterà a incontrare il web nel 1998.

Nel 2000 inizia un percorso formativo sul web design e l’usabilità che culminerà nel 2004 con il master in usability a cura del Nielsen Norman Group di Jakob Nielsen e proseguito, negli anni successivi, con una specializzazione sugli strumenti dello user-centred design, sempre con corsi a cura del NNG. Attualmente svolge, oltre l’attività con usertest/lab, consulenze per lo sviluppo di progetti web. Come relatore ha partecipato a tre edizioni dello IA Summit italiano (2007/2009/2010), a Web Senza Barriere 2008, a Better Software 2010 e a SMAU 2010 (presentazioni disponibili su Slideshare).

È iscritto all’UPA - Usability Professionals' Association e all'AIAP - Associazione Italiana Progettazione per la Comunicazione Visiva.
