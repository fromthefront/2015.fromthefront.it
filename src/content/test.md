##Cosa sono i test di usabilità?

Sono lo strumento per valutare l'efficacia e la soddisfazione d'uso di un applicativo software, di un sito web o di una apps per dispositivi mobili da parte dello specialista di usabilità, con la collaborazione di persone chiamate a svolgere dei compiti attraverso l’interfaccia del sito stesso.

##Perché farli?

Perché permettono di individuare gli eventuali problemi dell'interfaccia, che spesso si traducono nel mancato completamento di una procedura o con il mancato reperimento di informazioni, ciò che comporta una doppia perdita: sia di credibilità sia economica nel caso di siti di e-commerce.

##Quando farli?

Durante la fase di produzione del sito web e, comunque, prima di iniziarne il restyling.

##Quanto tempo occorre?

Sono necessari dai 2 ai 6 giorni per la fase di preparazione e dai 3 ai 5 giorni per l'effettivo svolgimento e la preparazione del report.

##Quanto costano i test di usabilità?

Il costo dipende dagli obiettivi della ricerca e si parte da un minimo di 800 euro cui si aggiungono le spese per il reclutamento dei partecipanti (minimo 3), che a seconda del profilo richiesto costa da 50/60 euro a persona per arrivare ai 100/120 euro nel caso siano richiesti profili professionali elevati (medici, avvocati, architetti, etc.).

##Quale metodologia si usa?

La metodologia usata è quella basata sul “thinking aloud protocol” (pensare ad alta voce), la quale prevede che la persona chiamata a effetture il test esprima ad alta voce pensieri, opinioni, commenti e le eventuali difficoltà mentre, interagisce con l’interfaccia. Uno specialista di usabilità assiste al test e raccoglie le osservazioni fatte dalla persona, senza influenzarla, mentre un software apposito ne registra tutte le attività (movimenti del mouse, riempimento campi, etc.).

##Come si sviluppa un test di usabilità?

Attraverso 3 fasi principali: preparazione, conduzione, analisi e report.

Nella fase di preparazione vengono svolte le seguenti attività, di concerto con il team di sviluppo del sito web:

- definizione degli obiettivi generali del test
- individuazione degli scenari d'uso e dei compiti
- definizione del profilo dei partecipanti e la loro selezione
- preparazione dei materiali per il test 


Nella fase di conduzione vengono svolte le seguenti attività:

- illustrazione dei compiti e della metodologia ai partecipanti al test
- effettuazione del test con l’osservazione e la sua registrazione completa
- intervista dei partecipanti e compilazione dei questionari 


Nella fase di analisi e report vengono svolte le seguenti attività:

- revisione delle osservazioni e analisi della registrazione
- stesura del report con la valutazione dei problemi riscontrati e con indicazio
- suggerimenti su come risolverli.
- preparazione filmati dei test per il team di sviluppo del sito web. 