##Cosa sono?
I test dei prototipi su carta sono una variante dei test di usabilità dove le persone chiamate ad effettuare il test interagiscono con una versione su carta dell'interfaccia a bassa fedeltà di un applicativo software, di un sito web o di una apps per dispositivi mobili.

##Perché fare i test dei prototipi su carta?
Perché permettono di scoprire eventuali problemi di usabilità senza dover realizzare pagine e programmazione, possono essere effettuati su più di un prototipo di interfaccia e permettere quindi la scelta di quella più efficace prima di passare alla fase di produzione del sito web.

##Quanto tempo occorre?
Sono necessari dai 2 ai 6 giorni per la fase di preparazione e dai 3 ai 5 giorni per l'effettivo svolgimento e la preparazione del report.

##Quanto costa testare i prototipi su carta?
Il costo dipende dagli obiettivi della ricerca e si parte da un minimo di 600 euro cui si aggiungono le spese per il reclutamento dei partecipanti (minimo 3), che a seconda del profilo richiesto costa da 50/60 euro a persona per arrivare ai 100/120 euro nel caso siano richiesti profili professionali elevati (medici,
avvocati, architetti, etc.).

##Quale metodologia si usa?
a metodologia usata è quella basata sul “thinking aloud protocol” (pensare ad alta voce), la quale prevede che la persona chiamata a effetture il test esprima ad alta voce pensieri, opinioni, commenti e le eventuali difficoltà, mentre interagisce con l’interfaccia. Uno specialista di usabilità assiste al test e raccoglie le osservazioni fatte dalla persona senza influenzarla.

##Come si sviluppano i test dei prototipi su carta?
Attraverso 3 fasi principali: preparazione, conduzione, analisi e report.

Nella fase di preparazione vengono svolte le seguenti attività, di concerto con
il team di sviluppo del sito web:

- definizione degli obiettivi generali del test
- indicazioni al team di sviluppo per la preparazione del prototipo su carta
- individuazione degli scenari d’uso e dei compiti
- definizione del profilo dei partecipanti e la loro selezione
- preparazione dei materiali per il test 

Nella fase di conduzione vengono svolte le seguenti attività:

- illustrazione dei compiti e della metodologia ai partecipanti al test
- effettuazione del test con l’osservazione e la sua registrazione
- intervista dei partecipanti e compilazione dei questionari 

Nella fase di analisi e report vengono svolte le seguenti attività:

- revisione delle osservazioni e analisi della registrazione
- stesura del report con la valutazione dei problemi riscontrati con indicazion
- suggerimenti su come risolverli. 