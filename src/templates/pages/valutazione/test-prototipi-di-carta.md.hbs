---
title: Test prototipi di carta
section: valutazione
---
##Cosa sono
I test dei prototipi su carta sono una variante dei <a href="interna.asp?p=12">test di usabilità</a> dove le persone chiamate a effettuare il test interagiscono con una **versione su carta dell’interfaccia** a bassa fedeltà, del sito web o delle apps per dispositivi mobili.

##Quando farli e perché
Perché permettono di scoprire eventuali problemi di <a href="interna.asp?p=19">usabilità</a> **senza dover realizzare pagine e programmazione**, possono essere effettuati su più di un prototipo di interfaccia e permettere quindi la scelta di quella più efficace prima di passare alla fase di produzione.

##**I costi dei test di prototipi su carta**
Il costo dipende dagli obiettivi della ricerca e si parte da un minimo di **600 euro **cui si aggiungono le spese per il **reperimento dei partecipanti** (minimo 3), che a seconda del profilo richiesto costa da **50/60 euro a persona** per arrivare ai **100/120 euro** nel caso siano richiesti profili professionali elevati (medici, avvocati, architetti, etc.).

**Nota importante.** Il costo indicato è fornito solo come esempio.
Potete chiamarci allo **06 84404055** oppure su skype **sdominici** per illustrarci le vostre esigenze, in base alle quali prepareremo un preventivo ad hoc.

##I tempi richiesti
Generalmente sono necessari **dai 6 ai 12 giorni lavorativi**.

##La metodologia utilizzata
La metodologia usata è quella basata sul **“thinking aloud protocol” **(pensare ad alta voce), la quale prevede che la persona chiamata a effetture il test esprima ad alta voce pensieri, opinioni, commenti e le eventuali difficoltà, mentre interagisce con l’interfaccia. Uno **specialista di usabilità assiste al test** e raccoglie le osservazioni fatte dalla persona senza influenzarla.

##Le fasi di sviluppo del test
Il test si sviluppa attraverso 3 fasi principali:
**preparazione**, **conduzione** e **analisi e report**.

Nella fase di **preparazione** vengono svolte le seguenti attività di concerto con il team di sviluppo:

- definizione degli obiettivi generali del test
- indicazioni al team di sviluppo per la preparazione del prototipo su carta
- individuazione degli scenari d’uso e dei compiti
- definizione del profilo dei partecipanti e la loro selezione
- preparazione dei materiali per il test

Nella fase di **conduzione** vengono svolte le seguenti attività:

- illustrazione dei compiti e della metodologia ai partecipanti al test
- effettuazione del test con l n’osservazione e la sua registrazione
- intervista dei partecipanti e compilazione dei questionari


Nella fase di **analisi e report** vengono svolte le seguenti attività:

- revisione delle osservazioni e analisi della registrazione
- stesura del report con la valutazione dei problemi riscontrati con indicazioni e suggerimenti su come risolverli.



I test possono essere effettuati nella nostra sede o presso la web agency per permettere a tutto il team di sviluppo di assistere senza spostarsi.